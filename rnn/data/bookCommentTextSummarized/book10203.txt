https://www.goodreads.com/book/show/3399911-bar-sport
Esattamente come relitti sono diventati tutti gli accessori del Bar Sport che popolano i nostri ricordi di ventenni, come il leggendario telefono a scatti o a gettoni, il flipper e successivamente i videogiochi a grandezza umana della Konami o della Taito, il biliardino.A tal punto è cambiato il mondo che la raccolta di racconti che doveva essere solo satirica è diventata un dolce amaro album di foto ricordo, ed anche la mordente vena comica di Stefano Benni col tempo si è spuntata ( anche se brillantissime eccezioni non mancano, come la leggendaria pasta alla crema di età indefinibile presente su tutti i vassoi di tutti i bar parrocchiali d'Europa - quelli che non hanno ancora chiuso).Quindi?
L'idea di partenza non è male, ma perde mordente nello sviluppo. Benni preme troppo il pedale dell'acceleratore del non sense e della comicità a tutti i costi, senza dare tregua al lettore. È un continuo dipanarsi di storielle che hanno come esile filo conduttore il bar di provincia senza alcuna variazione di tono. Lettura divertente solo a tratti che mi ha stancata con incredibile rapidità.
Il Bologna perse sei a zero dopo essere stato lungamente in vantaggio.La mia reazione a questa battuta, “encefalogramma della risata piatto!”, e mi ha accompagnato durante tutto il libro.
Ma quando comincia a esasperare i vari avvenimenti esterni alla vita del bar, gare ciclistiche; squadre di calcio e non mi ricordo più cos’altro, ho incominciato a perdere il gusto di quello che stavo cercando di assaporare.
La mia aspettativa quando ho acquistato questo libro era di ridere a crepapelle, sganasciarmi dalle risate.
I miei due neuroni non sono sufficienti a capire le battute di Stefano Benni.
Sicuramente non è il mio genere di libri.Chiudo qui, il prossimo libro già mi aspetta sul comodino!
Non vorrei fare il sentenzioso, ragazzi, ma capisco che per chi (a differenza di Benni e ahimè del sottoscritto) non ha vissuto e frequentato i Bar della Bologna degli anni 60-70 quell'universo può sembrare alieno come "le navi in fiamme al largo dei bastioni di Orione".
Per questo quando leggo e rileggo i capitoli di Bar Sport continuo a rotolarmi dalle risate miste a un sottofondo di rimpianto e nostalgia e non mi adiro se qualcuno può giudicare quelle righe assolutamente incomprensibili ed assurde...
Ci sono libri che, pur invecchiando, restano immortali.E poi ci sono i libri che invecchiano. Male.Non nego l'aspetto ludico di questo celebrato libretto di Benni, e alcune pagine strappano ancora un sorriso, ma la ricerca persistente dell'iperbole comica stanca dopo poche pagine.
Comprato all'edicola di Zadina di Cesenatico nell'estate del 1990...basti questo.
Raccolta di brevi racconti collegati tra loro dall'ambientazione in un tipico bar di quartiere, denominato quasi per antonomasia "Bar Sport". Benni descrive con vivace ironia personaggi e situazioni in bilico tra il mito e la barzelletta, in una divertente rassegna di tutti gli stereotipi legati alla classica vita da bar di periferia, con sparse qua e là vere perle di umorismo geniale. Talvolta lo stile caricaturale insiste un po' troppo sulle iperboli, ma il divertimento è assicurato e la scrittura trasuda leggerezza e spontaneità. Consigliabile a tutti per risollevare il morale nelle giornate malinconiche.
Ogni tanto riesce a far ridere.Un mio amico sui sessant'anni lo ha letto venti anni fa: appena gli ho nominato questo libro si è ricordato dell'incipit sulla mitica Luisona ed ha sorriso.
Ognuno avrà le sue parte preferite.Se una persona non ha vissuto nessuna di queste situazioni, non potrà certamente apprezzare questo libro.Non è un'ironia che fa morire dalle risate chiunque la legga.
Sconsiglio questo libro a chi non ha mai frequentato bar, ne' giocato a carte o biliardo, ne' litigato per opinioni diverse sul calcio.
Letto! Mi ha ricordato la mia infanzia, avevo vicino casa un baretto dove ogni tanto andavo a comprare il gelato (spassosissima la scena del bambino che va a comprare il gelato!) I personaggi descritti da Benni ti sembra di averceli davanti agli occhi. Mi è piaciuta molto la discussione filosofica sull'ubriaco tra Schopenhauer e Hobbes.
This is an act of love for Italy, for the city of Bologna in the 70s, for the culture of the plains around River Po. Benni's "absurdist" style perfectly exaggerated the typical characters of the area, becoming universal enough to make the book an instant bestseller in the entire Italy. If you want to see how Italy used to see itself in the 80s, understand the nostalgia for a certain blue-collar epic, or even just have a laugh, you should read this.
Libro e autore poco affini alle mie corde. Non mi è totalmente dispiaciuto, ma di fondo non mi ha lasciato nulla se non un sorriso di fronte alla trovata della spiegazione etimologica della parola "caffè". Carino in alcuni passaggi, ma troppi li ho trovati a vuoto. Per me è più indicato ad un target adolescenziale.
carino da leggere in spiaggia
La prima parte è stupenda, poi mi sembra che Benni vada via un po' perdendosi, pur mantenendo sempre la freschezza e l'umorismo che caratterizzano il libro. Divertentissimo, l'ideale per staccare un po' la spina.
Libricino troppo pieno di iperboli: ce ne sono di più e di meno riuscite. Alcune storielle sono pietre miliari dell'umorismo e del nonsense, altre sono forzate. Apprezzabile l'uso di un italiano onomatopeico, quasi futurista.
Bar Sport non avrebbe neanche bisogno di una presentazione, ma spesso, come molti classici, nessuno l'hai mai letto veramente e volontariamente. È una di quelle letture che sovente finisce tra quelle obbligatorie scolastiche e se ne perde la leggerezza. Riprendetelo, rileggetelo e riridetene!
C'è una bacheca con delle paste, ma è puramente coreografica.
Sono paste ornamentali, spesso veri e propri pezzi d'artigianato.
Una volta, ad esempio, entrò un rappresentante di Milano.
Aprì la bacheca e si mise in bocca una pastona bianca e nera, con sopra una spruzzata di quella bellissima granella in duralluminio che sola contraddistingue la pasta veramente cattiva.
Subito nel bar si sparse la voce: «Hanno mangiato la Luisona!».
La Luisona era la decana delle paste, e si trovava nella bacheca dal 1959.
Guardando il colore della sua crema i vecchi riuscivano a trarre le previsioni del tempo.
La sua scomparsa fu un colpo durissimo per tutti.
La Luisona si era vendicata.
Fa sorridere teneramente, più che ridere, l'Italia del "Bar Sport".
E' un mondo nel quale il ragionier Fantocci si sentirebbe perfettamente a proprio agio, tra situazioni iper e sur - reali vissute da personaggi macchietta e descrizioni che grondano aggettivi ridicolizzanti.
Ogni protagonista rappresenta una categoria di frequentatore abituale, ma l'insieme concorre a buon titolo a completare il puzzle globale della società degli anni '70 e '80 - una realtà che, seppur non lontana anni - luce, confrontata con la nostra pare ormai (purtroppo) dinosaurica.
Una lettura piacevole e leggera, sempre più interessante a mano a mano che passa il tempo.
2.5Lo stile di Benni è inconfondibile: ironico e divertente come al solito, ma, purtoppo, le storie divise tra loro fanno un po' fatica a creare un giudizio globale soddisfacente. Se avessi vissuto a Bologna negli anni descritti da Benni, sicuramente avrei apprezzato di più il suo libro, ma resta il fatto che Stefano con il suo stile e le sue scelte linguistiche rimane un campione di simpatia!
Penso che Benni abbia creato un genere nuovo ed indefinibile, mi è piaciuto di più Pane e Tempesta, ma Bar Sport è quasi un classico per gli amanti del genere. Lo consiglierei a chiunque voglia leggere un libro spiritoso, piuttosto che affidarsi ai nomi noti del cabaret televisivo. Benni è uno scrittore, non un comico e fortunatamente la differenza si nota.
Lettura piacevole e fluida. È come essere trasportati indietro nel tempo di vari anni. Brevi racconti di personaggi sicuramente caratteristici ma alle volte forzatamente associati al bar sport. Solo in pochi passaggi mi son divertito davvero e purtroppo la qualità dell'ironia è stata abbastanza altalenante.
Le tre stelle sono una media. In realtà, tra tutte le storie che fanno riferimento al bar Sport, ce ne sono alcune straordinarie come "La Luisona" e "Il grande Pozzi", ma altre sono un po' deludenti. In tutto ciò, l'umorismo di Benni resta eccezionale.
Questo è stato è mio primo incontro con Stefano Benni, nel lontano 1995. Dato il tenore, si è trattato anche dell’ultimo. Un umorismo di tipo “fantozziano” che decisamente non rientra nelle mie corde e, a tratti, mi ha addirittura infastidito.
Esilarante. Certo, nonostante io non sia più una ragazzina, ho fatto fatica a ricordare alcuni personaggi di cui si parla (il libro è davvero del 1976? nessuno lo direbbe), però la comicità e il senso dell'assurdo sono così spassosi che non ti fai questo tipo di domande più di tanto...
Meh.Non ho molto altro da dire: meh...Non mi ha fatto ridere, se non un paio di volte, e per un libro che punta a far ridere, è decisamente troppo poco.Preferisco Benni alle prese con romanzi, come il magnifico Elianto (e un po' meno Terra) [e ancora meno Margherita Dolce Vita]
Da morir dal ridere. Non riuscirò mai a rileggere "le divagazioni filosofiche del professor Piscopo" senza sghignazzare. Benni è ironico e geniale come sempre. Unica controindicazione: se lo leggete nei luoghi pubblici la gente vi vedrà ridere da soli e probabilmente vi scambierà per pazzi!
superficiale e giocoso, adoro Bar sport, caposaldo di provincia, matrice di base del pensiero qualunque.Ma la Luisona, non è una brioche, è un emblema.
Libro spiritoso in cui si respira un'atmosfera di altri tempi. Benni -che sto lentamente recuperando- scrive benissimo, però non posso dargli un punteggio più alto.Sono convinta che questo sia un libro che non fa molto per me, non credo finirò mai per rileggerlo. Il collegamento con decadi fa e i bar, infatti, mi risulta alieno data la giovane età...e quindi non ho avuto alcuna spinta emotiva a leggere una pagina dopo l'altra. Chi ha vissuto quel periodo di certo apprezzerá molto di più il libro ma, ripeto, io non sono proprio il target adatto.
Carino e molto divertente
La deformazione comico-grottesca e il linguaggio iperbolico, espressivo, spesso ai limiti del nonsense o del legame analogico, sono gli aspetti più interessanti del romanzo: la realtà viene moltiplicata attraverso l’accumulo delle parole, delle iperboli, delle caricature, e sembra esplodere in una fantasmagoria di personaggi, surreali ma al tempo stesso concretissimi.
Il ritmo ideale sarebbe di 3-4 capitoli a sera, tanto sono brevi ed episodici.Come al solito l'umorismo di Benni si conferma tra l'onirico e il fantozziano (non a caso sto leggendo anche Fantozzi di Villaggio e hanno proprio lo stesso modo di raccontare la comicità), ma non per questo i suoi libri sono vuoti e meno meritevoli di essere definiti letteratura, cosa che alcune persone pensano dei libri umoristici (come se un libro possa farti riflettere/lasciarti qualcosa solo se narra di eventi tragici con uno stile alla Dostoevskij)...

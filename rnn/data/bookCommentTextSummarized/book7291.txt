https://www.goodreads.com/book/show/6215420
Τι υπέροχο βιβλίο!Πόσο με συγκίνησε στο τέλος,πόσο μου άρεσαν οι ιστορίες του που μπλέκουν την πραγματικότητα με την φαντασία,πόσο όμορφες είναι οι περιγραφές της φύσης που ζωντανεύει!Έχω ενθουσιαστεί και απορώ με τον εαυτό μου που δεν το είχα διαβάσει νωρίτερα.Είναι γλυκό,προκαλεί μια νοσταλγία για την αθωότητα της παιδικής ηλικίας,μοιάζει με παραμύθι αλλά είναι πολύ αληθινό και κρύβει μια σκληρότητα."Τα άστρα όλα έχουν βγει.
Ταξιδεύουν στο Αιγαίο τα παιδικά μας όνειρα.
Το κύμα χτυπά τη μάσκα του καϊκιού μας και τα κοιμίζει.
Κοιμηθείτε, όνειρά μας.
Στην ξένη χώρα που πάμε, πρόσφυγες, τι άραγες να μας περιμένει, τι μέρες να είναι ν’ ανατείλουν;"
Κλασικό πλέον βιβλίο του Ηλία Βενέζη το οποίο όπου με το δικό του μοναδικό τρόπο αναπλάθει την ταλαίπωρη Αιολική Γη.
Αν και εξαιρετικά λυρικό και περιγραφικό για τα γούστα μου, δεν μπορώ να μην αναγνωρίαω την τεράστια λογοτεχνική του αξία. Ο πλούτος των λέξεων και η ειλικρίνεια των προθέσεων των χαρακτήρων, είναι κάτι που δε συναντώ εύκολα στα μυθιστορήματα. Όλο το μυθιστόρημα είναι σαν με ένα χάδι ο συγγραφέας να κάνει ορατό το σχήμα που περιγράφει, τους ανθρώπους, τα χαρακτηριστικά και τον χαρακτήρα τους. Θα το χαρακτήριζα όλο το έργο ένα πεζογραφικό ποίημα. Αξίζει να διαβαστεί!
Ευχάριστη έκπληξη αυτό το νοσταλγικό ποίημα. Ένα ποίημα για τα Κιμιντενια, μια εποχή που χάθηκε μαζί τους και δεν θα ξανάρθει πια
Ένα από τα ωραιότερα βιβλία που διάβασα όσο ήμουν μαθήτρια. Θυμάμαι, είχαμε κάνει στα κείμενα νεοελληνικής λογοτεχνίας το διήγημα με το καμηλάκι που είχε άσπρο κεφάλι και ήταν απ' τις λίγες φορές που ο τρόπος συγγαρφής ενός αφηγήματος μου άρεσε τόσο. Έπειτα, αγόρασα το βιβλίο. Έδωσα όσα είχα βγάλει από τα κάλαντα και δεν το μετάνιωσα.
H Αιολική Γη είναι το παραμύθι του χαμένου παραδείσου των παιδικών χρόνων του Πέτρου, της Άρτεμης και των άλλων παιδιών στα παράλια της Μικρασίας, στα ονειρεμένα Κιμιντένια. Ένα πλήθος από φανταστικά προσώπα, προσωποποιημένα φυσικά στοιχεία, κυνηγοί αρκούδων και άνθρωποι της γης, ταξιδιώτες που ψάχνουν να βρουν την καμήλα με το άσπρο κεφάλι, άγριοι ληστές και σκοτσέζες αμαζόνες, συνθέτουν την ζωή στα μαγικά βουνά της Μικράς Ασίας. Η ζωή των ανθρώπων μπερδεύεται με φανταστικές ιστορίες, σε αυτό το αριστούργημα της νεοελληνικής λογοτεχνίας.
Το πρώτο βιβλίο κλασικής λογοτεχνίας που διάβασα ως έφηβη. Κι όμως μετά από τόσο χρόνια έχω ακομά στο κεφάλι μου τις εικόνες που έπλαθα τότε, όταν τον διάβαζα. Όποιος διαβάζει ελληνική κλασσική λογοτεχνία, πρέπει να διαβάσει Βενέζη, πρέπει να διαβάσει Αιολική Γη.
Η ποίηση και η εξιστόρηση της ζωής των Μικρασιατών πριν την καταστροφή, με τον απαράμιλλα λυρικό τρόπο του Βενέζη για να μείνει και στο μυαλό μας πώς ήταν οι Μικρασιάτες στην κανονική τους ζωή μια που κακώς βέβαια αλλά όλοι τους έχουμε συνδέσει με τον ξεριζωμό και τον όλεθρο, όπως και όλους τους άλλους Έλληνες (Πόντιοι, Ανατολικορωμυλιώτες, Κύπριοι κλπ) με τον πόνο σαν να μην υπήρξαν ποτέ ένα ευτυχισμένο και ανεπτυγμένο κομμάτι του Ελληνισμού. Ψήγματα του Βενέζη βρίσκω μεταγενέστερα στην πιο μεταφυσικού και μακάβριου ύφους, Ζυράνα Ζατέλη.
Δεν υπάρχει ελληνικο βιβλίο που να με έχει συγκινήσει πιο πολύ από την Αιολική Γη. Ο Βενέζης είναι ο θεός μου της ελληνικής λογοτεχνίας. Και αυτό το καλύτερο βιβλίο που έχει γράψει. Είναι μέσα βαθιά στην καρδιά μου.
Το παράξενο με αυτό το βιβλίο είναι ότι δεν αναφέρεται καθόλου στην Μικρασιατική καταστροφή ή μάλλον εμένα μου φάνηκε παράξενο γιατί έτσι νόμιζα προτού το διαβάσω.
Όταν άρχισα να διαβάζω, διάβαζα για την όμορφη φύση, την καρπερή γη, την ξένοιαστη ζωή και αναρωτιόμουν πότε θα γίνει κάτι.
Δεν γίνεται τίποτα.
Μην περιμένετε να διαβάσετε για την ασχήμια του πολέμου ή τίποτα δραματικές σκηνές.
Μόνο στο τέλος γίνεται φανερό ότι αυτή η γη χάθηκε.
Το όλο βιβλίο μου φάνηκε σαν αναμνήσεις μιας χαμένης παιδικής ηλικίας.
Αλλά χωρίς να το καταλάβεις, τελειώνεις το βιβλίο και σου έχει μείνει ένας κόμπος στο λαιμό...
«Γη, Αιολική Γη, Γη του τόπου μου».Με αυτή την σπαραχτική φράση τελειώνει η <<Αιολική Γη>> του Ηλία Βενέζη. Μια φράση που κλείνει μέσα της όλο τον πόνο των ανθρώπων που χάνουν τον τόπο που μεγάλωσαν, που αναγκάζονται να γίνουν πρόσφυγες σε ξένη γη. Ένα πόνο που ένιωσα κι εγώ ως απλή αναγνώστρια γνωρίζοντας μέσα από τα μάτια των πρωταγωνιστών τη γη που τόσο αγαπούσαν. Οι βασικοί πρωταγωνιστές είναι παιδιά. Όλη η αφήγηση γίνεται από τη δική τους σκοπιά για αυτό έχει την αίσθηση του παραμυθιού, όπου όλα φαίνονται θεόρατα,μαγικά, εξιδανικευμένα.Ενός παραμυθιού όμως με πικρό τέλος....
Η οικογένειά μου δεν έχει ρίζες από εκεί, δεν έχουμε καμία σχέση με τη Μικρασία να πείτε ότι με επηρέαζε αυτό κι όμως μελαγχολούσα και στενοχωριόμουν αρκετά κάθε φορά που μιλούσαμε για τη Σμύρνη, τον πόλεμο, τους πρόσφυγες.
Η πρώτη ονομάζεται Κόσμος και έχει οχτώ κεφάλαια στα οποία γνωρίζουμε τον βασικό ήρωα και τα πρόσωπα που τον περιβάλλουν, μεταφερόμαστε στον καλοκαιρινό τόπο διαμονής τους και μέσα από τα μάτια ενός εξάχρονου βασικά παιδιού-γιατί τόσο είναι ο Πέτρος όταν ξεκινά η ιστορία-γνωρίζουμε το πως ζούσαν οι άνθρωποι σε εκείνο το μέρος της Μικρασίας στα χρόνια της ειρήνης.

One of my favorite books.
One of the few books I read as a child which I would love to read again as an adult. The beauty of the images springing from this book has stayed with me for life.
Αριστούργημα.
I liked it though I thought the characters were a little idealised.
δεν χρειάζονται συστάσεις για αυτό το βιβλίο ούτε χωράει κρητική στην σπουδαίο κ. Βενέζη.
#1 τριλογίας
It's a poetic view of the Aeloean Greek lifetime.

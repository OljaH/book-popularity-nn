https://www.goodreads.com/book/show/2622884-z-y
Powinnam się wstydzić, że ja rodowita warszawianka sięgnęłam po 'złego' dopiero teraz...Jest to według mnie obowiązkowa lektura każdego kto kocha to miasto.
Czerpałam OGROMNĄ przyjemność z opisów powojennej Warszawy, jej mieszkańców i ich zwyczajów.
A sama fabuła?
Czyta się wspaniale, na początku można czuć zagubienie spowodowane mnogością wątków i postaci.
Ale z czasem wszystko zaczyna się na siebie nakładać i zazębiać, że można by rzec "jakie to miasto małe" ;)Polecam również wszystkim którzy mają taką możliwość posłuchanie audiobooka czytanego przez Piotra Olęckiego dla Państwowego Związku Niewidomych.
Coś genialnego!
Pan Piotr tak interpretuje gwarę praskich postaci, że cud miód i malyna!
czytałam to w całej warszawie, w parkach, na ławkach i w autobusach, a potem niechętnie odłożyłam na kilka miesięcy, bo byłam poza warszawą, a poza warszawą tego czytać nie wolno, bo pęka serce.
jak można nie kochać tej książki, kiedy ma taką miasto-bohaterkę.
z tyrmandem czasem się lubimy, czasem się czubimy, ale za te osiemset stron miłości do warszawy należy mu się wieczna chluba.
marek hłasko tak się rzucał, że tyrmand zrobił z warszawy miasto przestępstw i pościgów samochodowych, co nijak się miało do rzeczywistości, ale jeśli w tej książce nie ma najprawdziwszego ducha miasta, to ja już nic nie wiem.
poczatkowo zdaje się być pełną skomplikowanych powiązań i tajemniczych postaci powieścią w stylu christie.
końcowe podsumowanie Drobniaka, nazbyt tendencyjne, potwierdza realizm książki.
Tyrmand omija w swojej książce oczywistości, ktorych nawet czytelnik o wyrafinowanym guscie literackim spodziewa się i których oczekuje.
takie skoki napięć i brak tandetnych i banalnych opisów przeżyć czy oczywistych dialogów to duży atut książki.
ciekawe jest też to, że narrator za każdym razem, gdy opowiada o przestępczym światku stolicy, o spokojnych obywatelach czy stróżach prawa, odzwierciedla ich tok myślenia, sprawiając, że czytelnik zawsze musi zgodzić się z racjami aktualnych bohaterów lub przynajmniej z nimi sympatyzowac
Cóż chyba najbardziej o Warszawie, mieście brutalnie pobitym, jak niejeden z bohaterów tej książki, i będącym w trakcie leczenia.
Jeszcze nie wiadomo, co będzie z pacjentem, planowane są amputacje i przeszczepy, ale Warszawa się nie poddaje.
Książka obfituje w opisy, rozbudowane apostrofy do Warszawy, do poszczególnych elementów jej architektury i te opisy, choć niewątpliwie autor włożył w nie mnóstwo serca, mnie - czytelnika współczesnego - po pierwszym zachłyśnięciu się mocno znużyły.
I czemu nikt jeszcze nie wziął się za zrobienie z tej książki komiksu?
Nie sądziłam, że mogę uwielbiać moje miasto jeszcze bardziej, ale po lekturze tej książki zakochałam się na nowo. Opis Warszawy lat 50-tych, tego świata, którego już nie ma, urzekł mnie całkowicie. Co do samej historii, jak ktoś wcześniej napisał, na początku ciężko się w tym wszystkim połapać - wątków tyle, ilu bohaterów a może i więcej. Po czasie czytelnik zagłębia się w ten świat całym sobą, a układanka zaczyna do siebie pasować. Brawo Panie Tyrmand, nie mogę się doczekać by sięgnąć po kolejne pozycje tego autora.
To jedna z tych książek, które wsysają do środka i zniekształcają postrzeganie czasu na zewnątrz, na zasadzie: "O, jak to, to już trzeba wysiadać?" - chyba głównie za sprawą użytego języka i opisów. Trudno mi nie wystawiać takim książkom najwyższych not. :)Jeśli miałbym się do czegoś przyczepić, to że fabuła nieco naiwna, podobnież niektóre poematy miłosne do Warszawy budziły u mnie uśmieszek politowania, mimo iż uwielbiam to miasto. Aczkolwiek jako całokształt ta książka to akurat piękna laurka dla powojennej Warszawy.To jednak detale, minusy bledną w świetle plusów. ;)
It was great book! Reading about post WW2 Warsaw and people living there was amazing. Especially when I can remember my great grandma telling me about the war, uprising and years after war (She had spent the whole war at Warsaw). Soo differen realities.Probably if I read this kind of book written by sb from my time I wouldn'd like it so much.
Zdecydowanie punkty za opis Warszawy z lat 50-tych, opis band chuliganów, języka, ówczesnej kultury. Sama historia też ciekawa. Jednak już pod sam koniec trochę miałam wrażenie, że część opisów można by skrócić (nie wydały się aż tak istotne dla historii).
Rozumiem, że to klasyka. Ale Tyrmand powinien się skupić na pisnaiu spacerowników - opisy Warszawy lat '50 są cudowne, tyle że fabuły brak.
prawdopodobnie najbardziej klimatyczna powieść jaka powstała
W tej książce miesza się ostatnie przebrzmiałe echo przedwojnia z socjalistyczną szarugą powojnia, akcja rozgrywa w ruinach i knajpach, melinach i "salonach" Polski Ludowej, jakimi są gabinety kierowników spółdzielni.Tyrmand tworzy coś z niczego, kreując fascynującą intrygę z dość pospolitego wydarzenia, jakim jest mecz piłkarski.
Afera jest banalna, ale podana w sposób, który wciąga i fascynuje.
W ten sposób tworzy się coś niezwykłego, bajkowo-kryminalnego, powieść jedyna w swoim rodzaju.Jeśli miałbym wskazać na kroplę dziegciu w tej beczce miodu, to byłaby nią postać tytułowego bohatera.
Miałem wrażenie, że zupełnie dwie różne książki.
zupełnie, jakby to były dwie różne powieści...
Byłoby idealnie gdyby nie beznadziejne wątki romantyczne.
To będzie prywatna opinia.Słyszałem o tej książce dobre opinie i wydawała mi się modna. Jednak wciągnęła mnie tylko w kilku fragmentach. Nie jestem warszawiakiem i nagromadzenie nazw ulic i dzielnic, które nic lub niewiele mi mówią, było odstręczające. Książka roi się od postaci i trzeba oddać, że to bogactwo robi wrażenie, każda postać ma swój charakter. Ale żadna z nich nie uzyskała mojej sympatii i w czasie lektury nie potrafiłem się z żadną identyfikować. Przy tak długiej lekturze jest to stanowcza wada. I na koniec tematyka - szemrane towarzystwo w dużym mieście, to nie jest przedmiot zainteresowania dla mnie ciekawy.
Autor zabiera nas w pasjonującą podróż po tym ciekawym mieście, skrupulatnie oddaje realia czasów PRL - u, daje pełny obraz jego społeczeństwa, z którego nieco sobie może momentami pokpiwa, ale w każdym słowie czuć jednocześnie ogromną miłość do Warszawy i Warszawiaków.
Wątek kryminalny jest niezwykle interesujący: jeden, sprawiedliwy "szeryf", który staje do walki z podziemnym "światkiem" przestępczym, dzięki któremu zwykli, "szarzy" ludzie czują się bezpiecznie, którego zaczynają szanować, kochać, którego sam czytelnik zaczyna dopingować w tej walce ze złem.
Świetna pozycja, która łączy w sobie elementy kryminału, romansu, powieści awanturniczej.
I sam język Tyrmanda: błyskotliwy, dowcipny, z elementami gwary warszawskiej - cudo.
Warszawa roku 1953 jest przerażająca. Ocieka krwią, emanuje bezmyślnym okrucieństwem, a zarazem uwodzi tętniącym nocnym życiem, lekkością obyczajów i romantyzmem młodzieńczej miłości. Zły kocha to miasto. Nie może pozwolić by toczący je rak chuligaństwa zwyciężył.Tyrmand stworzył niepowtarzalny portret stolicy i jej mieszkańców. Skutecznie utrzymuje zainteresowanie czytelnika błyskotliwymi dialogami oraz niezwykle plastycznymi opisami zarówno miasta, jak i postaci, tak, że nawet te zupełnie drugoplanowe i epizodyczne dostają własny mikrokosmos. Z całego serca polecam!
Gdyby tylko ktoś zrobił jakieś streszczenie tej książki. Generalnie jest ona strasznie przegadana. Sam autor chyba zmęczył się pisaniem, bo druga część była znacznie "szybsza". A końcówka to już w ogóle, gnał byle zakończyć to dzieło. Mimo wszystko, cieszę się, że przebrnąłem przez tą knigę, mam teraz jako-takie pojęcie jak wyglądało życie w Warszawie w latach 50tych...
Klasyka, swietne opisy Warszawy lat 50-tych. Ile oni wódki pili:)
Na wiele zjawisk społecznych patrzy wzrokiem, któremu nie sposób dorównać pod względem bystrości i umiejętności zrozumienia.Tytułowy "Zły" to tajemnicza postać, człowiek, który w obliczu nieustannie wzrastającej przestępczości i chuliganerii w Warszawie, z którą nijak nie potrafi poradzić sobie milicja, decyduje się wziąć sprawy w swoje ręce.
Staje się on zatem celem, który zniszczyć chcą dwie potężne siły.Powieść "Zły" to wciągający i bardzo rozbudowany kryminał, w którym krok po kroku uchylany jest czytelnikowi rąbek tajemnicy dotyczącej tytułowego bohatera, który z postaci o nadludzkiej sile, staje się ostatecznie buntownikiem szukającym sprawiedliwości.
Świat Warszawy, jakiego poznać nie sposób, nie będąc jej mieszkańcem w tamtych latach.Leopold Tyrmand niezwykle umiejętnie posługuję się słowem i bardzo interesująco rozwija główny wątek powieści.
Liczba przymiotników czy rzeczowników przy niektórych opisach robi piorunujące wrażenie bo wydaje się że już nic nie można dodać a Tyrmand dodaje jeszcze drugie tyle.Pojawiające się od czasu do czasu na początku rozdziału wprowadzenia do jakiegoś tematu, np.
A sceny targowania się o ceny, zarówno między bliskimi sobie postaciami jak i na targowisku - majstersztyki.Słuchałem audiobooka w którym klimatu dodają częste efekty dźwiękowe przejeżdżającego tramwaju, kawiarnianego gwaru czy hałasu ulicy.
Czytać też można ale mam wrażenie że treść podana w tej wersji audio bardzo zyskuje.Czas słuchania: jakieś 25 h przy tempie 1,5x, długość nominalna to ponad 38 h.
Książka ta jest w domu rodzinnym nadal a mnie wreszcie wpadło do głowy, że może jestem już wystarczająco zorientowany w literaturze, żeby ocenić ją właściwe co niniejszym czynię.
Jest to powieść ze wszechmiar wyjątkowa, dająca znakomity obraz powojennej Warszawy, jej kolorytu i środowiska łotrzyków z warszawskiego półświatka, ale intryga, która została tu zawiązana niestety nie czyni z tego dzieła pozycji, od której nie sposób się oderwać.
Opisy są długie, autor dał sobie prawie 800 stron na snucie intrygi co niestety odbiło się na wartkości akcji, przez co pomimo całego bogactwa treści i opisów ciężko jest się przez te strony przebić się w rozsądnym czasie.
Słuchałam audiobooka mistrzowsko czytanego przez Adama Ferency. Klasyk.Tu nie historia jest ważna, a miasto. Powojenna Warszawa jest tutaj główną bohaterką, a wnikliwie opisy sprawiają, że chce się odszukać te wszystkie zaułki, mimo, że miasto przez te wszystkie lata większość z nich potraciło.Podziwiam też sprawność językową autora: takie nagromadzenie przymiotników i przysłówków, a ja nie pomyślałam nawet raz, że to pretensjonalne czy przydługie.Klimat tej książki to właśnie ta niespieszna akcja i rozbudowane konteksty zdarzeń.
Warszawa. Rok 1955. Przepełniona komunikacja miejska, spieszący się ludzie, opalanie nad Wisłą. Znacie to? Tyle się zmienia, a wiele rzeczy pozostaje takich samych.Opowieść sensacyjna dziejąca się w ponad 50 lat temu. Z humorem i rozmachem. Bardzo polecam.
Nie jestem Warszawianka, wiec czesc sentymentalna odpadla w przedbiegach. Postaci jest bardzo wiele, ale nie sa one ani trojwymiarowe i prawdziwe, ani budzace sympatie.Ogolnie uwazam, ze owszem da sie przeczytac/ lub odsluchac, ale jest to dosc slaba pozycja.
Warszawa 1954 to zdecydowanie polskie Sin City. Czyżby Frank Miller czytał Tyrmanda? Momentami przydługawe, ale poza tym zdecydowanie warto!
Przydługie bajdurzenie. W pierwszej połowie można usnąć, ledwo przebrnąłem. Trzecia gwiazdka za oryginalność i klimat.
Kawał dobrej, ciężkiej lektury. Ale są klasyki, z którymi się nie dyskutuje i wcale nie mam zamiaru tego robić. raczej trzeba zdjąć czapkę z głowy. Abstrahując od niewątpliwie najwyższej jakości, nie byłabym sobą, gdybym nie przyznała się, że jestem absolutnie zakochana w książkach, które przedstawiają Warszawę. To cudowne uczucie spacerując i myśląc sobie "o, tutaj Śmigło zawinął się autobusem". Bezbłędna warszawska rzeczywistość, cudownie pokazane obyczaje, zwyczaje i układy. Mogłabym pisać godzinami, ale nie chcę nikomu obrzydzać tej obowiązkowej na liście każdego mola książkowego pozycji.
Bardzo plastycznie, malowniczo przedstawiony obraz Warszawy z lat 50-tych ubiegłego wieku. Wątek kryminalny, chociaż pozornie główny, jest jedynie sznurkiem, po którym prowadzona jest akcja, a nie sednem książki. Jej serce to opis życia społecznego powojennej Warszawy. "Zły" to niemal 800 stron niezwykle wciągającej lektury, dającej niespotykany wgląd w przestępcze sfery społeczne.
Długa, jednak pomijając główny wątek z zachwytem czytałam opisy dawnej Warszawy, miejsc wszystkim nam tu mieszkającym znanych a tak innych w latach 50-tych dwudziestego wieku. Opisy ulic już nieistniejących pobudzały ciekawość i wyobraźnię.
Głównym bohaterem książki jest oczywiście Warszawa i za to jak Tyrmand ją opisuje, należą się Tyrmandowi wielkie brawa :)Akcja kryminalna jak to w kryminale, ale nieco zaskakuje i wciąga, co czyni "Złego" idealną książką na lato, leżenie na plaży w słońcu i kąpiele w naszym pięknym morzu.
Wonderful depiction of the after war Warsaw. I recommend.

https://www.goodreads.com/book/show/6918862
•••Διότι δε συνεμορφώθην προς τας υποδείξεις•••Το πιο επίκαιρο και σωστό "λάθος" που θα μπορούσε να περάσει στο μυαλό και την ψυχή του κόσμου.
Κυρίως στην δική μας χρονική περίοδο όπου όλα είναι ένα δημοκρατικό και λαοφιλές "λάθος".
Το "λάθος" είναι κυρίως ατομικό-ψυχολογικό και συνδυαστικά πολιτικό-αστυνομικό μυθιστόρημα.
Σύμφωνα με το •σχέδιο• ο πολίτης θα αντιμετωπιστεί με δήθεν φιλική συμπεριφορά,ώστε ή θα ομολογήσει μόλις αντιληφθεί ότι δεν είχε δει την "κουκούλα" στο πρόσωπο του φίλου, ή θα προσπαθήσει να δραπετεύσει και θα δικαιώσει την αμείλικτη τιμωρία απο πλευράς καθεστώτος.Κατα τη διάρκεια του ταξιδιού προς το στρατηγείο θα συμβεί το μοιραίο "ΛΑΘΟΣ".
Πάντως, ένα ή και περισσότερα απο αυτά τα λάθη θα οδηγήσουν στο απρόοπτο φιάσκο του "σχεδίου".
Στο Λάθος του Αντώνη Σαμαράκη, ούτε η χώρα κατονομάζεται [ο ολοκληρωτισμός δεν έχει πατρίδα], ούτε ο χρόνος προσδιορίζεται [ο ολοκληρωτισμός «ήταν πάντα εδώ και είναι και σήμερα»].
Αυτό που ξεχωρίζει, παραγκωνίζοντας τελικά τα πρόσωπα και υποβαθμίζοντας τον τόπο και τον χρόνο του δράματος, είναι το Καθεστώς.
Είναι η εξουσία που περιφρονεί τον πολίτη και τις ατομικές του ελευθερίες, που, μέσω ειδικών, κατασκότεινων υπηρεσιών της, διεισδύει, σαν το παράσιτο, σε κάθε πτυχή της ανθρώπινης ύπαρξης και δημιουργίας.
«Το Καθεστώς είναι η διαχωριστική γραμμή που τέμνει εμάς και τους άλλους.
. Μνημειώδες, εμβληματικό, αλληγορικό και βαθιά φιλοσοφικό, το λάθος είναι βιβλίο – σταθμός για τα ελληνικά γράμματα.
Η κριτική αυτή γράφτηκε για το Style Rive Gauche και μπορείτε να την διαβάσετε και εδώΤο Λάθος είναι ένα από αυτά τα βιβλία που, μόλις γυρίσεις και την τελευταία σελίδα, χρειάζεσαι απλά να κοιτάξεις για λίγη (ή πολλή) ώρα το λευκό που συνοδεύει τη λέξη Τέλος.
Το να πω περισσότερα δεν θα ήταν πολύ σοφό εκ μέρους μου, καθώς οι ανατροπές διαδέχονται η μία την άλλη με ταχύτητα αστραπής και νεα δεδομένα μπαίνουν συνεχώς στο παιχνίδι από αρκετά νωρίς.
Επηρεασμένος φανερά από συγγραφείς σαν τον Όργουελ, ο Σαμαράκης μας δίνει ένα μυθιστόρημα που δεν έχει τίποτα να ζηλέψει από πολλά διεθνούς φήμης αντίστοιχα.
Το έργο του Σαμαράκη εκτυλίσσεται σε άγνωστη τοποθεσία, σε άγνωστη χρονική περίοδος (ένα μόνο hint δίνεται προς το τέλος, το οποίο και εγώ δε θα το αποκαλύψω), οι χαρακτήρες δεν έχουν ονόματα και γενικά οι πληροφορίες που μας δίνονται είναι μηδενικές.
Δυσκολεύτηκα στην αρχή να προσαρμοστώ στον τρόπο γραφής, αλλά μόλις ξεπέρασα αυτό τον σκόπελο, από εκεί και πέρα όλα κύλησαν χωρίς την παραμικρή κόπωση.Ο τίτλος του βιβλίου δεν επιλέχθηκε καθόλου τυχαία και είναι ένα πραγματικό μήνυμα προς τον αναγνώστη πως κάθε σκέψη, κάθε πλάνο, κάθε διαδικασία, όλα μπορούν να διαταραχθούν από ένα λάθος.
Ένα βιβλίο δυναμίτης, που η αλήθεια είναι, δεν του φαίνεται αρχικά.
Ξεκινάει ήρεμα, φιλικά, χαλαρά και ανθρώπινα -χαρακτηριστικό του Σαμαράκη να φτιάχνει εξολοκλήρου ρεαλιστικούς χαρακτήρες-, για να ξεδιπλωθεί στην συνέχεια -πολύ επιδέξια πραγματικά- σε ένα πολύπλοκο θέμα και αρκετά βαρύ.
Με το Λάθος έκανα και εγώ ένα λάθος.
Δεν κρατήθηκα και διάβασα νωρίτερα το τέλος.
Έτσι καθ’ όλη τη διάρκεια ήμουν υπό τη επήρεια αυτού του συγκλονιστικού επιλόγου.
Ναι το ξέρω, δεν τα κάνουν αυτά οι συχνοί αναγνώστες (υποτίθεται οτι ξέρουν...
ναι καλά...).
Το έκανα και το λούστηκα…Με συγκίνησε, με βάρυνε και με έκανε να σκεφτώ.
Απλή γλώσσα αλλά μεγάλο βιβλίο!
Το λάθος του Σαμαράκη είναι η πρώτη μου επαφή με τον συγγραφέα, όμως είχε τεράστιο αντίκτυπο. Το έργο που τον έκανε παγκοσμίως γνωστό και όχι χωρίς λόγο. Ένα έργο για την ελευθερία και την αντιμετώπιση του ανθρώπου μέσα σε ένα ολοκληρωτικό καθεστώς που εκτυλίσσεται σαν ψυχολογικό θρίλερ.
Πάντα διδακτικά και επίκαιρα τα βιβλία του. Γλώσσα ρέουσα και καθημερινή, χαρακτήρες αριστοτεχνικά δομημένοι και πλοκή που χτίζεται σταδιακά μέσα από καθημερινές καταστάσεις ανθρώπων. Αξίες και ιδανικά μιας ζωής που θα έπρεπε να ζούμε και οχι μόνο να διαβάζουμε.
Τι να πεις γι αυτο το βιβλιο;; Δικαιολογημενα ο Σαμαρακης τιμηθηκε για αυτο το αριστουργημα. Οταν απο πισω διαβαζω για Καφκικες κ Οργουελικες καταβολες δε γινεται να μην αγαπησω το βιβλιο. Ενας ακομα δεξιοτεχνης της λογοτεχνιας. Τα τελευταια βιβλια που επιασα στα χερια μου με εκαναν να πω το εξης: 《Μεγαλος συγγραφεας ειναι αυτος που χρησιμοποιει συνεχως διαφορετικες αφηγηματικες τεχνικες αλλα δεν υπαρχει περιπτωση να ειναι δυσνοητος, ουτε κουραστικος》!!
"...κάτι που δεν το είχαμε στην Ειδική Υπηρεσία προϋπολογίσει, στο Σχέδιο υπάρχει ένα λάθος, στο Καθεστώς υπάρχει ενα λάθος, όχι, οι άνθρωποι δεν χωρίζονται σ εκείνους που είναι με το Καθεστώς και σεκείνους που δεν είναι με το Καθεστώς, ενα λάθος, κρίσιμο λάθος έχουμε κάνει, το Καθεστώς ειναι διάτρητο από το ένα τούτο λάθος, ένα λάθος-δυναμίτη που θα μας τινάξει στον αέρα [...] ένα λάθος κυκλοφορεί παράνομα σε ό,τι θεωρούσαμε σίγουρο κι απαρασάλευτο, ένα λάθος είναι κάπου εδώ γύρω μας, μέσα μας,

Κακώς δεν το είχα διαβάσει τόσο καιρό.Ωραία πλοκή και μηνύματα, ενώ η απλή - αλλά όχι απλοϊκή! - γραφή του Σαμαράκη εδώ κάνει θαύματα.Σίγουρα ένα ξεχωριστό βιβλίο που αξίζει να διαβάσει κανείς.
Το συγκεκριμένο βιβλίο είναι μεγαλειώδες. Η υπόθεση τόσο 'απλή',που σε καμία περίπτωση δεν μπορείς να φανταστείς τι μέλλει γενέσθαι,πόσο ανατρεπτικό θα γίνει. Γροθιά στο στομάχι σου δίνει ο Σαμαράκης με αυτό το βιβλίο! Πόσο επίκαιρο! Άπειρα τα μηνύματα που αποκομίζεις! Δεν θα έλεγα πως είναι ένα αμιγές πολιτικό βιβλίο. Θα το έλεγες ένα ανάγνωσμα,που η βάση του είναι πολιτική,αλλά όσο εξελίσσεται η ιστορία,γίνεται ένα κορυφαίο κοινωνικό-ψυχολογικό μυθιστόρημα. Περί της υπόθεσης δεν θέλω να πω κάτι πομπώδες,γιατί νομίζω πως θα χαθεί η μαγεία. Ουσιαστικά,με δεξιοτεχνικό τρόπο,γίνεται στηλίτευση των απολυταρχικών καθεστώτων με τους χαφιέδες και την καταπίεση.
ΕΠΙΤΕΛΟΥΣ! Πόσο υπέροχο ήταν αυτό το βιβλίο. Το συγγραφικό στιλ του Σαμαράκη ήταν εκπληκτικό και με έκανε να το καταβροχθίσω . Οι συνεχόμενες ανατροπές μέχρι και την τελευταία στιγμή με κρατήσανε σε επιφυλακή. Δεν μπορώ να πω πολλά πέρα του ότι οι χαρακτήρες ήταν εντυπωσιακοί. Οι μεταβολές από τρίτο σε πρώτο πρόσωπο ήταν πολύ έξυπνες και ξεκάθαρες. Πανέξυπνη πλοκή γεμάτη συναίσθημα και σασπένς. Ένα υπέροχο ταξίδι στην μέρα τριών περίπλοκων χαρακτήρων.
Αν και στα αλήθεια πιστεύω πως είναι ένα από τα καλύτερα ελληνικά μυθιστορήματα που έχω διαβάσει με εύστοχα νοήματα και απόψεις. Ο Σαμαράκης καυτηριάζει τα λάθη της κοινωνίας και αφοπλίζει τον αναγνώστη να γίνει καλύτερος άνθρωπος. Ο Σαμαράκης δεν δίνει τόση σημασία στην γλώσσα επειδή θέλει να συναρπάσει τον αναγνώστη με την πλοκή και τα μηνύματα της ιστοριας και οχι με το επιτηδευμένο ύφος. Όμως για μένα θα άξιζε 5 αστεράκια μόνο αν μπορούσε να κάνει την ιστορια να γλιστράει καλύτερα με λίγες "σάλτσες" στην περιγραφή και την αφήγηση.
Το κλασικό βιβλίο του συγγραφέα. Διαβασμένο σε νεαρή ηλικία άνοιξε τις πόρτες για τα επόμενα βιβλία....
Ένα κορυφαιο βιβλίο από κάθε άποψη!!!Ωραία πλοκή...ωραία γραφή..έξυπνο και με νόημα!Δυνατό τέλος!!!Μπηκε στην πεντάδα των αγαπημένων μου!
Όπως πάντα η γραφή του Σαμαράκη έξοχη!
Όπως έγραψαν και κάποιοι άλλοι, σου παίρνει αρκετές σελίδες μέχρι να καταλάβεις τι γίνεται.
Όσο προχωράει όμως, τόσο πιο πολύ σε εθίζει και τόσο πιο πολύ σε εντυπωσιάζει.Κάποιοι το συνέκριναν με το 1984.
Για μένα ήταν καλύτερο από το 1984, παρόλο που δεν υπήρχαν αυτές οι περιγραφές των συνθηκών του καθεστώτος.
Εκτυλίσσεται σε άγνωστη εποχή, σε άγνωστο χώρο και οι ήρωες δεν έχουν ονόματα και ειναι κι αυτό ένα από τα χαρακτηριστικά που με γοήτευσαν.
Τρίτο έργο του Σαμαράκη που διαβάζω, μετά την νουβέλα με τον τίτλο Σήμα κινδύνου και την συλλογή διηγημάτων Ζητείται Ελπίς, και με διαφορά είναι το καλύτερο του συγγραφέα που έχω διαβάσει.
Συνήθως για κάθε βιβλίο που σχολιάζω λέω και λίγα πράγματα για την ιστορία και την πλοκή, αλλά τώρα δεν θα πω τίποτα, πρώτον γιατί υπάρχει κίνδυνος να μαρτυρήσω κάτι από την πλοκή και να χαλάσω τις όποιες εκπλήξεις, δεύτερον γιατί δεν χρειάζεται και τρίτον γιατί πρέπει κανείς να είναι εντελώς ανυποψίαστος γι'αυτά που θα διαβάσει.
68) Επιπλέον, η εναλλαγή της εστίασης μεταξύ των δύο βασικών ηρώων εξυπηρετεί όχι μόνο τους σκοπούς της αστυνομικής πλοκής και των αποκαλύψεων, αλλά γίνεται και μέσο σκιαγράφησης του εσωτερικού κόσμου των ηρώων, στοιχείο που κλιμακωτά οδηγεί στην τελική σκηνή της κορύφωσης.Δύο χρόνια περίπου πριν από τη δικτατορία ο Σαμαράκης γράφει ένα μυθιστόρημα που μάχεται κάθε είδους ολοκληρωτισμό με όπλο τον Άνθρωπο, ο οποίος τίθεται σε πρώτο πλάνο –πάνω από κάθε καθεστώς και ιδεολογία–.
(hide spoiler)]«Το λάθος» είναι ένα βαθύτατα αισιόδοξο –ρομαντικό θα έλεγα– έργο, που απαιτεί από τον αναγνώστη μια κάποια δεκτικότητα στην οπτιμιστική προοπτική του.
Υπάρχει ένα λάθος,στο Καθεστώς υπάρχει ένα λάθος,όχι,οι άνθρωποι δεν χωρίζονται σεκείνους που είναι με το καθεστώς και σεκείνους που δεν είναι με το Καθεστώς,ένα λάθος,κρίσιμο λάθος έχουμε κάνει,το Καθεστώς είναι διάτρητο από το ένα τούτο λάθος,ένα λάθος-δυναμίτη που θα μας τινάξει στον αέρα,[...],ένα λάθος κυκλοφορεί παράνομα σε ό.τι θεωρούσαμε σίγουρο και απαρασάλευτο,ένα λάθος είναι κάπου εδώ γύρω μας,μέσα μας,ένα λάθοςΜε γεμίζει ελπίδα αυτό το βιβλίο...Να θυμάμαι να μην απελπίζομαι με τους κ
Υπάρχει ένα λάθος,στο Καθεστώς υπάρχει ένα λάθος,όχι,οι άνθρωποι δεν χωρίζονται σ´εκείνους που είναι με το καθεστώς και σ´εκείνους που δεν είναι με το Καθεστώς,ένα λάθος,κρίσιμο λάθος έχουμε κάνει,το Καθεστώς είναι διάτρητο από το ένα τούτο λάθος,ένα λάθος-δυναμίτη που θα μας τινάξει στον αέρα,[...],ένα λάθος κυκλοφορεί παράνομα σε ό.τι θεωρούσαμε σίγουρο και απαρασάλευτο,ένα λάθος είναι κάπου εδώ γύρω μας,μέσα μας,ένα λάθοςΜε γεμίζει ελπίδα αυτό το βιβλίο...Να θυμάμαι να μην απελπίζομαι με τους καιρούς,γύρω μου υπάρχουν λάθη!
Είναι ένα εκπληκτικό βιβλίο! Θυμίζει με ωραίο τρόπο Όργουελ. Με δικό του τρόπο γραφής και μπροστά από την εποχή του, ο συγγραφέας μας άφησε ένα βιβλίο με πολύ βαθύ νόημα.Το όλο βιβλίο στηρίζεται σε μια ιδέα που την καταλαβαίνεις στο τέλος. Στην αρχή δεν καταλαβαίνεις πολλά, μετά σε συναρπάζει, κάποια στιγμή κάνει μικρή κοιλιά γιατί δείχνει τα ίδια γεγονότα από διάφορες οπτικές γωνίες αλλά το τέλος σε δικαιώνει! Δεν μπορείς να πεις πολλά για την ιστορία χωρίς να κάνεις spoiler.Συμβουλή: Μην διαβάσετε το οπισθόφυλλο.Το συστήνω εάν ενδιαφέρεστε για κάτι βαθύτερο από απλά αναγνώσματα.
Καθηλωτικό και άριστα ψυχογραφικό!
Ελπίζω να μη λέω ό,τι να 'ναι, εγώ έτσι το πήρα.Συνήθως παρουσιάζω την ιστορία στις κριτικές μου, αλλά εδώ δε θα το κάνω γιατί ο καλύτερος τρόπος να το διαβάσει κανείς είναι να μην ξέρει τίποτα για την ιστορία και έτσι να μη υποψιαστεί τίποτα, να νιώσει τις ανατροπές στο πετσί του.Αυτό που μπορώ να πω ίσως είναι ότι "το λάθος" που είναι και ο τίτλος του βιβλίου και που το έψαχνα όσο διάβαζα είναι ένα λάθος απόλυτα ανθρώπινο που δείχνει ότι κανείς μας δεν είναι φτιαγμένος από μηχανή αλλά μπορούμε πάντα να εμφανίσουμε συναισθήματα.Γενικότερα θα με ρωτήσετε πώς γίνεται μόλις λίγες μέρες να χρειάζονται 231 σελίδες.
Για το Καθεστώς φιλήσυχος πολίτης δε σημαίνει τίποτα. Οι άνθρωποι χωρίζονται μόνο σεκείνους που είναι με το Καθεστώς και σεκείνους που δεν είναι. Για να είσαι εχθρός του Καθεστώτος, δε χρειάζεται να έχεις πράξει κάτι αντίθετο προς το Καθεστώς. Φτάνει να μην είσαι με το Καθεστώς , να μην έχεις να εμφανίσεις δράση θετική υπέρ του Καθεστώτος. Ναι για το Καθεστώς ισχύει ο νόμος: Ὁ μή ὧν μετ’ εμοῦ, κατ’ εμοῦ ἐστί.Από τα πιο συγκλονιστικά βιβλία που έχω διαβάσει... Σε κρατάει σε αγωνία από την αρχή μέ
Οι άνθρωποι χωρίζονται μόνο σ΄εκείνους που είναι με το Καθεστώς και σ΄εκείνους που δεν είναι.
Για να είσαι εχθρός του Καθεστώτος, δε χρειάζεται να έχεις πράξει κάτι αντίθετο προς το Καθεστώς.
Φτάνει να μην είσαι με το Καθεστώς , να μην έχεις να εμφανίσεις δράση θετική υπέρ του Καθεστώτος.
Ναι για το Καθεστώς ισχύει ο νόμος: Ὁ μή ὧν μετ’ εμοῦ, κατ’ εμοῦ ἐστί.Από τα πιο συγκλονιστικά βιβλία που έχω διαβάσει...
Σε κρατάει σε αγωνία από την αρχή μέχρι το τέλος με τον ιδιαίτερο τρόπο γραφής του συγγραφέα και σου γεννάει την ελπίδα πως δεν έχει χαθεί η ανθρωπιά, ακόμη και στις πιο σκοτεινές ανθρώπινες ψυχές...
Το διάβασα σαν μαθητής,πολλά χρόνια πριν δηλαδή.Θυμαμαι οτι μου είχε αρεσει αλλά όχι οσο μου λέγανε οτι θα μου αρεσει.
Ένα βιβλίο ξεχωριστό. Παρόλο που έχουν περάσει χρόνια από τότε που το είχα διαβάσει, έχει αφήσει ένα αποτύπωμα μέσα μου, κυρίως λόγου του τέλους, που είναι εξαιρετικό. Περιγράφει την αλληλεπίδραση κάποιων ανθρώπων που είναι εγκλωβισμένοι στα γρανάζια ενός απολυταρχικού καθεστώτος. Θα μπορούσε να πει κανείς ότι είναι στη θεματολογία του Όργουελ.
Εναλλακτικός τρόπος γραφής από ένα συγγραφέα που χαρακτηρίστηκε ως ο Ελληνας Κάφκα.
Θα συμφωνήσω μόνο ως προς το γεγονός ότι και οι δύο συγγραφείς έγραφαν με τρόπο προχωρημένο για την εποχή που έζησαν.
Είναι από τα λίγα έργα που μεταφράστηκαν σε συνολικά 31 γλώσσες και από παντού οι κριτικές ήταν εξαιρετικές.
Για "Το λάθος", ο Αντώνης Σαμαράκης τιμήθηκε με δύο λογοτεχνικά βραβεία: στην Ελλάδα με το βραβείο των «12» (1966) και στη Γαλλία με το Μεγάλο Βραβείο Αστυνομικής Λογοτεχνίας (1970).
Με βάση το μυθιστόρημα γυρίστηκε το 1975 ταινία στη Γαλλία από τους Ζαν-Κλωντ Καριέρ και Πέτερ Φλέισμαν, με τον τίτλο La faille.
Εξαιρετικό. Με απλό και προσιτό λόγο ο Σαμαράκης μας γνωρίζει τους χαρακτήρες του, οι οποίοι αν και δεν έχουν πολλές σελίδες, καταφέρνουν να κάνουν τον αναγνώστη να αναρωτηθεί μαζί τους. Πολύ ανθρώπινοι, πολύ καλογραμμένοι, αυτό το βιβλίο με ρούφηξε σε δίνη. Αν είχε 6 αστέρια θα τα βαζα.

Πεντε πεντακάθαρα αστέρια.Διαμάντι. Διαχρονικό.Χαρακτήρες χωρίς ονόματα, μέρος που δεν προσδιορίζεται, το Καθεστώς,το Σχέδιο.Περνάει από την ειρωνία, στην συγκίνηση, από την πλάκα στην αγωνία.Το λάτρεψα.
Πρωτογνώρισα τον Σαμαράκη όταν ήμουν παιδί και δίαβαζά τα intro που έγραφε στα εξώφυλλα των τετραδίων Unisef και πάντα κατάφερναν να με συγκινούν, αργότερα στο σχολείο τον ξανασυνάντησα σε αποσπάσματα από το βιβλίο του Ζητήτε Ελπίς.
Ντρέπομαι να ομολογήσω οτι από τότε είχα να τον θυμηθώ, όταν λοιπόν είδα Το Λάθος στην βιβλιοθήκη του ξαδέλφου μου σε κάποες διακοπές αποφάσισα να το διαβάσω.
Το βιβλίο διαδραματίζεται γύρω στο 60 αλλά καταφέρνει να είναι απόλυτα διαχρονικό.
Μονο και μόνο για την πίστη του στην ανθρώπινη ψυχή, στην ικανότητα του ανθρώπου να δει πέρα από τις δεισιδαιμονίες και προκαταλήψεις του πιστεύω οτι είναι ένας συγγραφέας που αξίζει να διαβαστεί.Υ.Γ Ακόμα και αν σας φανεί παράξενο στην αρχή συνεχίστε να διαβάζετε και όλα θα ξακαθαρίσουν στην συνέχεια.

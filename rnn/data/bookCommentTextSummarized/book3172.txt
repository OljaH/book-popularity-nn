https://www.goodreads.com/book/show/7258999-aya-l-ile-kirac-lar
Hele bir de 1 verme nedeni olarak -çok fazla karakter var- gibi bir bahaneye nasıl sığınabildiniz.
Aksine, onca karakter ancak bu kadar ustaca işlenebilirdi.
Açıkçası okuduğum en sade anlatıma sahip kitaplardan biriydi.
İleriki nesiller için, bu kitabın okunurluğunu kolaylaştırmak için şuraya bir link bırakıyorum.
Oradan karakter analizlerini görebilirsiniz :) http://www.edebiyol.com/ayasli_ile_ki...Rusya'nın komünalkalarındaki komün yaşama benzeyen bir hayat sürmektedir kitaptaki karakterler ve cumhuriyetin ilk yıllarında, bir konak ya da otel diyebileceğimiz bir yapıda geçmektedir hikaye.
Bazen fazla ahlakçı, toplumcu olsa da; kültür erozyonu, batılılaşma yolundaki kendini kaybediş sürece, yozlaşma ,başkalaşma teması adına okuduğum en etkileyici ve eğlenceli kitaplardan biri.
Piano Piano bacaksız samimiyetinde ve tadında bir kurguya sahip.
Romanın ana karakteri muhafazakar görünüyor ancak evli ve kumar meraklısı bir kadınla düşüp kalkıyor.
Nedendir bilinmez ana karakterin Turan hanımla yakınlaşmasının detaylarına hiç girilmemiş.
Sadece kitabın son bölümünde, ana karakterin evlenmeye karar verdiği, felç geçirip ölen Hasan Bey'in kızı Selime'yle yakınlaşmaları bir miktar tempo sağlıyor.
Kitabın ismi Ayaşlı ve Kiracıları ama biz bütün hikayeyi duygusal yönden donuk birinin gözünden görüyoruz.
Bu bir tarz meselesi midir çözemedim ama hikaye içerdiği pek de ahlaklı olmayan karakterlere rağmen bir TRT dizisi kadar sıkıcı ilerliyor.
Girişinden finaline kadar okuyucuya mesafeli duruyor.
Upuzun bir hayat yaşayıp yine de sevecek birini bulamamış bir "kız kurusu" kadar başarılı ve ilginç bir roman.
Kısacık bir öyküyle yazarın kalemini bu kadar beğenmişken kendisinin en çok sevilen romanını okumak için sabırsızlanıyordum.
Cumhuriyetin ilk yıllarında Ayaşlı İbrahim' ait dokuz odalı bir apartman dairesinde yaşayanların hayatlarının anlatıldığı kitapta biz tüm olup bitenleri bir bankada çalışan ve apartmana yeni taşınan beyefendinin ağzından okuyoruz.
Durum öyküsü türüne girdiği için çok fazla konuşma içeren bir kitaptı.
Ne kadar çok severek okumayı istesem de daha öncesinde okuduğum ilk edebiyat örneklerinden olan kitaplarda olduğu gibi bu kitapta çok fazla etkilenemedim.
Daha fazla duygu yoğunluğuyla ve yükselen bir beğeniyle okumayı dilerdim ama bir türlü o yıldızlar uçuşmadı.
Ama açık açık söylersem Ayaşlı ile Kiracıları benim için harika bir kitap değildi.
Keşke daha çok beğenebilseydim ama öyle olmadı.
Sayabildigim kadariyla 36 birbirinden gercek karakteri , hic sündürmeden , kelimeleri yormadan, zorlamadan oturtabilmis, karakterleri cana getirmis roman.Roman hakkinda konusulabilecek bir cok sey var. Beni en cok kitaptaki tek cocuk Turhan'in hali etkiledi. Bunun disinda zamanin kadina bakis acisi da sevimli degil. Ama baska ilginc birsey var ki o da kitaptaki kadinlarin cocuk sahibi olma konusuyla ilgili hissettikleri... Hic biri oyle; "vay anayim ben aman da analar,analarimiz" duygusunda degiller. Bunlar kitabin kucuk yan konulari olsa da ilginc buldum,hosuma gitti.
Eğlenceli ve sade üslubuyla Esendal, cumhuriyet dönemi Ankara'sında her odasında memleketin çeşitli yerlerinden gelmiş çeşit çeşit insan tiplerini ve bu binada dönen olayları anlatmış romanında. Fazla derinlere dalmadan akıcı ve sade bir şekilde neredeyse diyaloglarla yaratmış karakterlerini. Kitapta çok fazla karakter olduğu doğru ancak yazarın kaleminde hepsi o kadar gerçek ki, bu çokluk okurken rahatsızlığa ya da kafa karışıklığına sebep olmuyor. Günlük hayatta da karşımıza çıkabilecek kimi diyaloglar karakterler hakkında tam bir portre çizerken, aynı zamanda dönemin yaşayışı hakkında ip uçları da veriyor. Akıcı diliyle elinizde birkaç saatte eriyip biten bu kitabı okurken eğleneceğinize inanıyorum.
#5Memduh Şevket, bir apartmanın odalarında oturan insanları anlatarak, bize o yılların Ankara'sından toplumsal bir kesit sunuyor, insanların, özellikle 'küçük insanlar'ın yaşamlarını, değer yargılarındaki değişmeleri gösteriyor; 'düzen'e değilse de bürokrasiye yönelik eleştiriler getiriyor... Memduh Esendal'ın, 1934 yılında, böylesine temiz bir Türkçeyle roman yazması, bir başarı sayılmalı. Sözü hiç uzatmıyor... Anlattığı kişilere çok yanlı bakmaya çalışıyor... Romanda yer yer bir Çehov havası var. Özellikle Raife Hanım'ın kızlarının anlatıldığı sayfalarda. Ayaşlı ve Kiracıları, ilginçliğini koruyan romanlardan.
Kitabın realist bakış açısı, karakterin kendi içindeki çatışmalarla ahlak kavramını sorgulatması baya başarılı.
Apartman dairelerinin oda oda kiralanması, odalarda kumar oynanması, küçük çapta genelev işletilmesi gibi öğeler bana klasik Rus romanlarını hatırlattı.
Kitabın dili bence tiyatro eserleri gibi ruhsuz değil.
Kitapta ilginç olan diğer şeyler ise evlilik kavramı ('' Bu devirde eğlenmek değil evlenmek meseledir''), muharebeden sonra verilen ( veya verilmeyen) toprak parçaları, sultanın malı olmaktan çıkmış toprakların bireylere paylaştırılması vb.
30lar gibi bir tarihte, bir toplumun sosyal dönüşümünü çok iyi gözlemlemiş bir yazar olmalı ki böyle bir kitap yazabilmiş.
Türkiye'de daha sonra yaşanacak müteahhit gerçeğinin ve apartman hayatının getirilerinin prototip hali gibi kitapta anlatılan yaşam.
Yeni bir dil ve edebiyat yaratmaya çalışan Cumhuriyet Edibinin pek de hakim olmadığ, zamanlar, edatlar ve iyelikler ile cebelleşmesinin en keyifli vesikasıdır bu roman.
Ayaşlı ve Kiracıları, anlatımı sade ve sürükleyici, hikayesi ise yeri geldiğinde ilginç, yeri geldiğinde eğlenceli ama yansıttığı dönemi güzel bir şekilde yaşatan bir eser. Ancak eserin bazı noktalarında şahısların arasında yaşanan bazı gelişmelerin açıklanmayan bir anilikleri olması (ki şahsen geri dönüp sayfa mı atladım diye kontrol de ettim) anlatımı malesef bazı yerlerde bozuyor. Beklenmedik bir kopukluk bir anilik katıyor. Ancak ne iyi ki, bu halde olan bir iki durum eseri o kadar da kötü etkilemiyorlar. Zaten Ayaşlı ve Kiracıları bunların haricinde çok güzel ve kuvvetle tavsiye edeceğim bir eser.
Kitap; kahramanımızın, sahibinin Ayaşlı olduğu daireye yerleşmesiyle başlıyor ve zaman içinde bu dairede yaşananları konu ediniyor. Kahramanımız baştan sona yaşananlara biraz daha çekimser ve eleştirel yaklaşsa da zaman zaman olayların içine girerek kendi içinde tutarsızlaşıyor. Kahramanın psikolojisini iyi aktarmasına rağmen çok fazla karakter içermesi, konunun tam sarmaması ve sıkıcı anlatımıyla maalesef beklentilerimi karşılayamayan bir kitap oldu.
Kitaba iki puan vermemin sebebi, okumaya ilk başladığımda beklentimin farklı olması ve kitap bittiğinde aradığımı bulamamış olmam.
Kitabın arkasındaki yazıyı okuyunca, bir konakta geçen sıcak, samimi insan ilişkileri hakkında bir roman bekliyor insan, ama ilk sayfalardan itibaren oldukça realist, karamsar bir tablo çıkıyor insanın karşısına.
Kitapta öyle olaylar, entrikalar dönüyor ki bu kitabın 1934 yılında yayınlandığına inanamıyor insan.
Kitabı pek sevmememin bir diğer nedeni de ana karakterin donuk, duyarsız bir tip olması.
Kitabın sonlarına doğru ana karakterin aşık olmasıyla birlikte öykü biraz daha okunabilir hale geliyor, ama yine de ısınamadım ben bu kitaba.
Ayaşlı ile Kiracıları, eşkıya ıslahı Ankara Ayaşlı İbrahim'in pansiyonvari apartmanında geçer. Apartmanın odalarını kiralayanların yaşamlarından parçalar sunulur. Fazlaca roman kişisi pansiyondan gelip geçer. Yaşananlar pansiyonda kalan bir anlatıcının gözünden aktarılır. Olaylar, bürokratik, sosyal ve ahlaki eleştiriler getirir, okuyucunun zihnine. devamı için: http://bila-fasila.blogspot.com/2013/...
Uzaktan bakınca herşeyi tamamıyla görürsünüz ama ancak yakınlaşınca neyin ne olduğunun farkına varırsınız. Bu tıpkı Google Earth den Türkiye'ye bakmak gibi:Yaklaştıkça ilçeler, mahalleler görünmeye başlar. Sokakları görürsünüz mesela...Ayaşlı ile Kiracıları da böyle bir kitap. Biraz da Türkiye dizileri tadında aslında.
Edebiyat hocamızın zoraki okuttuğu "Ayaşlı ile Kiracıları" bir türlü ısınamadığım, 50. sayfaya geldiğim halde karakterlerin çokluğu yüzünden hiçbir şey hatırlayamayıp başa dönerek yeniden başladığım bir kitap olarak tarihe geçti.Yorumun detaylı hali: http://jupiterkackini.blogspot.com.tr...
Bu kitabı sade ve sadece tek bir nedenden dolayı okudum. Hangi neden? Ayaşlı ve Kiracıları Milli Eğitim Bakanlığı'nın okunması gereken 100 temel eser içerisinde. Çok merak ediyorum; hangi nedenlerden ötürü bu eser ilk 100 içerisinde? Emek verilerek yazılmış bir esere 'kötü' demeye dilim varmıyor, ama ben bu kitabı gerçekten beğenmedim.
Olay örgüsü ve üslup açısından oldukça sade ancak gözlem yapan ve farklı insanların öykülerini dinlemeye açık bir okur tarafından değeri bilinecek bir kitap. Cumhuriyet'in ilk yıllarını ve değişen Ankara'yı anlatması açısından da özel bir eser olduğunu söyleyebilirim.
Bir otelde geçen insanlar arasındaki ilişkileri oldukça sade ve içten bir dille anlatmaktadır. Dönemin insanının yaşam tarzı, birbirleri arasındaki ilişkiler ve yaşanmış olayları anlatması açısından çok sıcak ve değerli buldum.
"Aşk acaba bu mudur? Çiçekler bana güzel görünüyor! Aklıma şiir parçaları, beyitler , mısralar geliyor!"

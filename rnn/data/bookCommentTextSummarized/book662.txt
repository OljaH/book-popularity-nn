https://www.goodreads.com/book/show/2517648.Putkinotko
Kolme tähteä vain, sen verran takkuista oli lukeminen. Kielenkäytöltään oivallista ja toki hienosti Lehtonen Putkinotkossa käsittelee monensorttisia yhteiskunnallisia ilmiöitä perhesuunnittelusta luokkaeroihin. Ristiriita siinä, miten Aapeli Muttinen itsensä näkee suhteessa Käkriäisiin ja miten Käkriäiset tämän suhteen kokevat, on jotenkin perin herkullinen.Yhdenpäivänromaani, toki, mutta lopussa kyllä risoi, kun ei selvinnyt, mitä seuraavana päivänä tapahtui. Olisipa ollut mielenkiintoista tietää. Mutta paljon kyllä mahtui tapahtumaa yhteen päivään, vaikka Juutas Käkriäinen saamaton mies onkin.Lukemisen arvoinen klassikko.
Tämä on mestariteos kaikilta osin; kunpa sitä osaisikin kirjoittaa samalla tavalla. Täysiä tähtiä en antanut siksi, että lukiessa minulle tuli fyysisestikin huono olo aiheen ahdistavuuden vuoksi.
Suomalainen klassikko, ja minä annan sille yhden tähden.
Mutta muuta en voi: en vain pitänyt Putkinotkosta yhtään.
Arvostan toki sitä, kuinka Lehtonen kuvaa itäsuomalaista kansaa, mutta henkilöhahmot olivat mielestäni tylsiä ja ärsyttäviä, enkä muutenkaan saanut kirjasta oikein mitään irti.
Tuskastuin liikaan kuvailuun ja siihen, kuinka mitään ei tapahdu, vaikka ymmärränkin, että oikeastaan juuri se asioiden viivyttely ja vetkuttelu on Lehtosen pointti.
Tahkosin tätä kolme viikkoa (mun lukunopeudellani tämä on äärimmäisen harvinaista), mutta kun ei vain kiinnostanut tarttua kirjaan, ja kun lopulta sain tartuttua, jaksoin lukea ehkä yhden luvun - ja siinäkin välissä ehdin vilkuilla kelloa ja älypuhelinta jo moneen otteeseen.
Rikasta kieltä. Erinomaista luonnonkuvausta ja suomalaisen metsäläisen. Lainaus kirjasta; Suomalainen on itsepäinen. Ja varsinkin metsäläinen on itsepäinen. Ja onhan kielletty homma jokaisesta makeaa. Helppo ansio hyvä varsinkin köyhistä, avuttomista. Epäilen onko suomalainen sittenkään päässyt vieläkään metsästä pois. Paljon on yhtymäkohtia tämän päivän "metsäläisten" ja satavuotta sitten eläneiden kesken. Elettiin sitten kaupungeissa tai maaseudulla.

https://www.goodreads.com/book/show/9684283-parole-nel-vuoto
Naturalmente il progetto non vinse il concorso.Loos però non era solo architetto: era un intellettuale a tutto tondo, partecipe e protagonista del clima culturale della Vienna prima imperiale poi repubblicana, la Rotes Wien degli anni '20, grande amico di Karl Kraus, di Peter Altenberg (di cui il volume riporta un affettuoso ritratto scritto da Loos in occasione della morte), di Arnold Schönberg, e solo pensando a quella Vienna, a quel periodo e a quelle frequentazioni si possono pienamente comprendere e gustare le oltre 350 pagine di questo libro.Buona parte de Parole nel vuoto, il primo saggio, è infatti dedicato alla polemica, feroce nei contenuti quanto garbata nello stile, che Loos condusse nei confronti della Sezession, del suo obiettivo di inventare le forme, l'ornamento degli oggetti d'uso comune, di voler applicare loro i canoni dell'arte (le arti applicate, intese da Loos come una vera e propria contraddizione in termini).
il mondo secondo adolf loos, geniale architetto del 900: arte e artigianato, moda, arredamento, modernità, note sparse su tutto. non sempre condivisibile ma moderno, acuto, irriverente- a tratti divertentissimo.
Un libro di architettura scritto da un architetto e non noioso. Adolf Loos riesce a parlare di architettura anche quando disquisisce sui comportamenti quotidiani. Nel capitolo "Architettura" la più significativa delle definizione: "Se in bosco troviamo un tumulo, lungo sei piedi e largo tre, disposto con la pala a forma di piramide, ci facciamo seri e qualcosa dice dentro di noi: qui è sepolto qualcuno. Questa è architettura." Particolare il racconto "A proposito di un povero ricco" dove Loos evidenzia l'eccessiva interferenza dell'architetto nella progettazione dello spazio domestico. Da leggere con attenzione - per gli architetti - "Ornamento e delitto".
-
